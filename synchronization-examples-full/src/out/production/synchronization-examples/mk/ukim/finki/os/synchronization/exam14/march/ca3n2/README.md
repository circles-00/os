Ca<sub>3</sub>N<sub>2</sub>
=====

Во една фабрика потребно е производство на калциум нитрид - Ca<sub>3</sub>N<sub>2</sub>

Во процесот на производство треба да се присутни 3 калциумови (Ca) атоми и 2 азотни (N) атоми. Имате бесконечна количина од калциум и азот. Mолекулите на Ca<sub>3</sub>N<sub>2</sub> се формираат една по една.

Потребно е да го синхронизирате креирањето на калциум нитрид со користење на следните функции:

 - `state.bond()` - Кажува дека може да се формира молекулата
    - Треба да се повика истовремено кај сите атоми.
    - Доколку не се повикува паралелно, ќе добиете порака за грешка. 
    - Доколку методот истовремено го повикаат повеќе од три калциумови и два азотни атоми, ќе добиете порака за грешка.
 - `state.validate()` - Проверува дали молекулата е формирана успешно
    - Се повикува **само од еден** атом по креирањето на молекулата 
       - вие одлучете од кој атом (отстранете го овој повик од `execute()` методот на другата класа). 
    - Доколку не се присутни три калциумови и два азотни атоми во процесот на спојување на молекулата (`state.bond()`), ќе добиете порака за грешка.  

За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.   

Вашата задача е да ги имплементирате методите `execute()` од класите `Calcium` и `Nitrogen`, кои се наоѓаат во датотеката `CalciumNitride.java`. При решавањето можете да користите семафори и монитори по ваша желба и нивната иницијализација треба да ја направите во `init()` методот.

При стартувањето на класата, сценариото ќе се повика 10 пати, со креирање на голем број инстанци од класите `Calcium` и `Nitrogen` и паралелно само еднаш ќе се повика нивниот `execute()` метод. 

Решението треба да се прикачи според инструкциите подолу. 
