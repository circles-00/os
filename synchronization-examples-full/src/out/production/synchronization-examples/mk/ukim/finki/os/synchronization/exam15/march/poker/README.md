Poker Game Problem
===========================
На еден покер турнир има само една маса на која има место за 6 играчи и турнирот се одвива според следните правила: 

 - играчите може да седнат на масата само доколку има слободни места
 - кога ќе се соберат 6 играчи, го викаат дилерот за да подели карти
 - по делењето, играчите започнуваат да играат покер
 - откако ќе завршат со играта, секој од играчите чека сите да завршат и излегуваат одеднаш, заедно
 - нови играчи не смеат да влезат додека не излезат оние што претходно играле
 - потоа сценариото може да започне од почеток

Вашата задача е да го синхронизирате претходното сценарио.

Во почетниот код кој е даден, дефинирана е класа `Player`, која го симболизира однесувањето на играчите на турнирот. Има повеќе инстанци од класата `Player` кај кои методот `execute()` се повикува еднаш. 

Во имплементацијата, треба да ги користите следните методи од веќе дефинираната променлива `state`:

 -   `state.playerSeat()`
   - Го симболизира седнувањето на играчот на масата.
   - Се повикува од сите играчи.  
   - Доколку се повика кога масата е полна, ќе фрли исклучок.
   - Доколку се повика пред претходната група да заврши со играта (`state.endRound()`), ќе фрли исклучок.
 -   `state.dealCards()`
   - Го симболизира повикувањето на дилерот и делењето на картите.
   - Се повикува само од еден играч. 
   - Доколку во моментот на повикот бројот на играчи на масата не е точно 6, ќе фрли исклучок.
 -   `state.play()`
   - Го симболизира процесот на играње покер.
   - Се повикува од сите играчи. 
   - Доколку процесот на играње не се извршува паралелно, ќе добиете порака за грешка.
   - Доколку картите не се поделени (не завршил `state.dealCards()` методот), ќе фрли исклучок. 
 - `state.endRound()`
   - Означува дека сите играчи завршиле со играњето и може да излезат.
   - Се повикува само од еден играч.
   - Доколку во моменот на повикување има играчи кои се' уште не завршиле, ќе фрли исклучок. 

Претходно назначените методи служат за проверка на точноста на сценариото и не смеат да бидат променети и мора да бидат повикани.

За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.

Вашата задача е да го имплементирате методот `execute()` од класата `Player`, која се наоѓа во датотеката `Poker.java`. При решавањето може да се користат семафори и монитори по желба и нивната иницијализација да се направи во `init()` методот.

**Напомена:** Пораките и грешките кои се прикажуваат при извршувањето служат за детектирање на нерегуларности во сценариото. Проблемите Race-condition и одредени ситуации на Deadlock не може да се детектираат и прикажат. Поради конкурентниот пристап за логирањето, можно е некои од пораките да не се на позицијата каде што треба да се. Токму затоа, овие пораки користете ги само како информација. 
