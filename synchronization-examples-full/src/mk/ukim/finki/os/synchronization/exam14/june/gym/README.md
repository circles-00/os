Gym
===

Потребно е да направите систем за синхронизација на играчи во една сала според следното сценарио:

Во салата истовремено може да влезат најмногу 12 играчи, по што треба да се пресоблечат за што имаат на располагање кабина со капацитет 4. По пресоблекувањето, играчите се чекаат меѓусебно. Откако сите ќе завршат со пресоблекувањето, започнуваат со спортување. Играчите излегуваат од салата откако ќе завршат со спортувањето, а последниот го повикува методот `state.slobodnaSala()` за да каже дека салата е слободна. Потоа, во салата може да влезат нови 12 играчи и сценариото започнува одново. 

Потребно е да ги синхронизирате играчите со користење на следните методи:

 - `state.presobleci()` - Кажува дека играчот се пресоблекува во кабината
    - Се повикува кај сите играчи
    - Доколку методот истовремено го повикаат повеќе од четири играчи, ќе добиете порака за грешка
    - Доколку методот се извршува секвентно (се пресоблекува само еден во кабината во еден момент), ќе добиете порака за грешка
 - `state.sportuvaj()` - Кажува дека играчот спортува
    - Се повикува кај сите играчи
    - Доколку методот се повика, а не се пресоблечени сите 12 играчи, ќе добиете порака за грешка
    - Доколку методот истовремено го повикаат повеќе од 12 играчи, ќе добиете порака за грешка
    - Доколку методот се извршува секвентно (само еден играч спортува во еден момент), ќе добиете порака за грешка
 - `state.slobodnaSala()` - Кажува дека салата е слободна
    - Се повикува само од еден играч (оној кој последен завршил со спортувањето)
    - Доколку методот се повика, а со спортувањето не се завршени сите 12 играчи, ќе добиете порака за грешка
    - Доколку методот истовремено се повика од повеќе од 1 играч, ќе добиете порака за грешка


За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.  

Вашата задача е да го имплементирате методот `execute()` од класата `Player`, коj се наоѓа во датотеката `GymSynchronization.java`. При решавањето можете да користите семафори и монитори по ваша желба и нивната иницијализација треба да ја направите во `init()` методот.

При стартувањето на класата, сценариото ќе се повика 10 пати, со креирање на голем број инстанци од класата `Player` и паралелно само еднаш ќе се повика нивниот `execute()` метод. 

Решението треба да се прикачи според инструкциите подолу.
