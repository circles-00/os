Al(OH)<sub>3</sub>
======

Во една фабрика потребно е производство на алуминиум хидроксид - Al(OH)<sub>3</sub>

Во процесот на производство, прво паралелно се формираат трите OH групи (секоја составена од по еден атом на кислород (O) и водород (H), за потоа да се поврзат со атомот на алуминиум (Al). Имате бесконечна количина од кислород, водород и алуминиум. Молекулите на Al(OH)<sub>3</sub> се формираат една по една. 

Потребно е да го синхронизирате креирањето на алуминиум хидроксид (Al(OH)<sub>3</sub>) со користење на следните функции:

 - `state.bondOH()` - Кажува дека може да се формира OH група
    - Се повиква само кај кислородните и водородните атоми.
    - Треба да се повика истовремено од сите кислородни и водородни атоми кои учествуваат во процесот на формирање на една молекула Al(OH)<sub>3</sub>, за да се формираат нејзините OH групи. 
    - Треба трите OH групи од молекулата да се креираат паралелно (во спротивен случај ќе добиете порака за грешка). 
    - При повикот, водородните атоми треба да се сигурни дека има присутен кислороден атом и обратно. 
    - Доколку методот истовремено го повикаат повеќе од три пара кислородни и водородни атоми, ќе добиете порака за грешка.
 - `state.bondAlOH()` - Кажува дека може да се формира Al(OH)<sub>3</sub> молекулата
    - Треба да се повика од сите атоми кои учествуваат во процесот на креирање на молекулата. 
    - Доколку претходно не се формирани трите OH групи, ќе добиете порака за грешка.
    - Доколку методот е повикан од повеќе од 3 кислородни, 3 водородни и 1 алуминиумов атом, ќе добиете порака за грешка. 
 - `state.validate()` - Проверува дали молекулата е формирана успешно
    - Се повикува **само од еден** атом по креирањето на молекулата 
       - вие одлучете од кој атом (отстранете го овој повик од `execute()` методот на другите две класи). 
    - Доколку не се присутни три OH групи и атом на алуминиум во процесот на спојување на молекулата (`state.bondAlOH()`), ќе добиете порака за грешка.
    
За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.  

Вашата задача е да ги имплементирате методите `execute()` од класите `Oxygen`, `Hydrogen` и `Aluminium`, кои се наоѓаат во фајлот `AluminiumHydroxide.java`. При решавањето можете да користите семафори и монитори по ваша желба и нивната иницијализација треба да ја направите во `init()` методот.

При стартувањето на класата, сценариото ќе се повика 10 пати, со креирање на голем број инстанци од класите `Oxygen`, `Hydrogen` и `Aluminium` и паралелно само еднаш ќе се повика нивниот `execute()` метод. 

Решението треба да се прикачи според инструкциите подолу.