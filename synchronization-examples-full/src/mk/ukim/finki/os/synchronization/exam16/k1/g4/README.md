Tablanet Game Problem
===========================
На еден турнир во табланет на кој има 20 учесници има само една маса на која има место за 4 играчи. Турнирот се одвива во 
повеќе циклуси, каде во секој циклус играат 5 групи од играчи, една по една. Групите се составуваат произволно, 
според тоа дали има место на масата и како пристигнале играчите.
Турнирот се одвива според следните правила: 

 - играчите може да седнат на масата само доколку има слободни места
 - кога ќе се соберат 4 играчи, го повикуваат дилерот да ги подели картите
 - кога дилерот ќе ги подели картите, играчите започнуваат да играат табланет
 - откако ќе завршат со играта, секој од играчите чека да завршат останатите групи, пред да се обиде повторно да игра 
 - нови играчи не смеат да седнат на масата додека не излезат оние што претходно играле
 - потоа сценариото може да започне од почеток

Вашата задача е да го синхронизирате претходното сценарио.

Во почетниот код кој е даден, дефинирани се класите `Player` и `Dealer`, кои го симболизираат однесувањето на играчите и 
дилерот на турнирот. Има 20 инстанци од класата `Player` кај кои методот `execute()` се повикува онолку пати колку што 
има циклуси на турнирот и една инстанца од класата `Dealer` чии што `execute()` метод се повикува повеќе пати (еднаш за 
секоја група која ќе игра табланет). 

Во имплементацијата, треба да ги користите следните методи од веќе дефинираната променлива `state`:

 - `state.playerSeat()`
    - Го симболизира седнувањето на играчот на масата.
    - Се повикува од сите играчи.
    - Доколку ист играч го повика методот во рамките на ист циклус, ќе повика исклучок.
    - Доколку се повика кога масата е полна, ќе фрли исклучок.
    - Доколку се повика пред претходната група да заврши со играта (`state.endRound()`), ќе фрли исклучок.
 - `state.dealCards()`
    - Го симболизира делењето на картите од страна на дилерот
    - Се повикува само од дилерот
    - Доколку масата не е пополнета (нема точно 4 присутни играчи), ќе фрли исклучок.
 - `state.play()`
    - Го симболизира процесот на играње табланет.
    - Се повикува од сите играчи. 
    - Доколку процесот на играње не се извршува паралелно, ќе фрли исклучок.
    - Доколку картите не се поделени (не е повикан `state.dealCards()`), ќе фрли исклучок.
 - `state.nextGroup()`
    - Означува дека сите играчи од групата завршиле со играњето и може да станат од масата.
    - Се повикува само од дилерот.
    - Доколку во моменот на повикување има играчи кои се' уште се присутни на масата, ќе фрли исклучок.
 - `state.endCycle()`
    - Означува дека сите играчи завршиле со играњето и може да започне следниот циклус.
    - Се повикува само од **еден играч**.
    - Доколку во моменот на повикување не завршиле со игра сите играчи, ќе фрли исклучок.

Претходно назначените методи служат за проверка на точноста на сценариото и не смеат да бидат променети и мора да бидат повикани.

За решавање на задачата, преземете го проектот со клик на копчето `Starter file`, отпакувајте го и отворете го со Eclipse или Netbeans.

Вашата задача е да го имплементирате методот `execute()` од класите `Player` и `Dealer`, која се наоѓа во датотеката `Tablanet.java`. 
При решавањето може да се користат семафори и монитори по желба и нивната иницијализација да се направи во `init()` методот.

**Напомена:** Пораките и грешките кои се прикажуваат при извршувањето служат за детектирање на нерегуларности во сценариото. 
Проблемите Race-condition и одредени ситуации на Deadlock не може да се детектираат и прикажат. 
Поради конкурентниот пристап за логирањето, можно е некои од пораките да не се на позицијата каде што треба да се. 
Токму затоа, овие пораки користете ги само како информација. 
